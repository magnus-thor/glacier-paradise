{
  "header": "Uppfylltu ævintýra þrána og upplifðu undur Snæfellsjökuls í ferð með okkur",
  "sub-header": "",
  "info-header": "Þetta erum við",
  "company": "Glacier Paradise er lítið fjölskyldu fyrirtæki sem stofnað var árið 2022 af hjónunum Vigni og Kolfinnu. Þau eru þriðji aðilinn innan fjölskyldunnar til að skipuleggja ferðir á Snæfellsjökul og leggja þau metnað sinn í að halda áfram arfleifð fjölskyldunnar. Með yfir 20 ára reynslu innan jöklaferða í farteskinu halda þau áfram að veita viðskipavinum framúrskarandi þjónustu. Þau bjóða upp á ferðir á Snæfellsjökul með snjótroðara þar sem viðskiptavinurinn getur notið útsýnisins áhyggjulaus í ferðinni.",
  "vignir": "Vignir er uppalinn á Grenivík. Hann starfaði við sjómennsku snemma á tvítugs aldrinum og var á vertíð í Ólafsvík þar sem hann kynnist Kolfinnu. Lengst af hefur hann unnið á vinnuvélum við jarðvegsvinnu. Hann fór í sína fyrstu ferð upp á Snæfellsjökul 2004 og hefur verið með annan fótinn á jöklinum síðan.",
  "kolfinna": "Kolfinna er fædd og uppalin í Ólafsvík og var aðeins nokkra mánaða gömul er hún fór sína fyrstu ferð á jökulinn. Hún hefur lengst unnið við þjónustustörf og byrjaði sem táningur að vinna með ömmu sinni og frænda í ferðaþjónustunni Snjófelli sem þá var með ferðir á Snæfellsjökul og matsölustaðinn Arnarbæ á Arnarstapa.  Yfir vetrartímann vinnur hún í Grunnskóla Snæfellsbæjar."
}
